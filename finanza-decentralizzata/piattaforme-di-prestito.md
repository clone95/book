# ✍ Piattaforme di Prestito&#x20;

### **Prestiti Decentralizzati** <a href="#prestiti-decentralizzati" id="prestiti-decentralizzati"></a>

Il Crypto **Lending & Borrowing** ("erogare e richiedere prestiti") è una **forma alternativa di investimento,** basata su applicazioni decentralizzate, che ha come finalità il collegamento tra soggetti che **ricercano capitali in prestito** (mutuatari), e soggetti che intendono **prestare il proprio capitale inattivo** (prestatori) in cambio di un **interesse**.

Ciò significa che ci sono **solamente** due parti principali coinvolte in questo prestito:

* Il **prestatore**, che riceverà gli **interessi** dal mutuatario in cambio del prestito.
* Il **mutuatario**, che deposita delle crypto come garanzia per assicurare di poter ripagare il prestito.

**Depositando la garanzia (detta "collaterale")**, i prestatori possono essere sicuri che se qualcosa va storto il collaterale sarà usato per risarcirli.&#x20;

Tutti i servizi di prestito **DeFi** sono basati su **Blockchain.**

### **Che vantaggi ha il Crypto Lending & Borrowing?** <a href="#che-vantaggi-ha-il-crypto-lending-and-borrowing" id="che-vantaggi-ha-il-crypto-lending-and-borrowing"></a>

Le **banche tradizionali** non offrono più tassi d'interesse interessanti. Alcuni arrivano addirittura ad avere un **tasso** di deposito **negativo**. Non c'è da stupirsi che molti investitori stiano cercando opportunità più lucrative in cerca di **reddito passivo**.

Il **prestito di criptovalute** è ancora un argomento di dibattito, ma sempre più persone vi si rivolgono come **fonte alternativa** di reddito. I tassi di interesse possono anche arrivare al **30%**.

I **mutuatari** possono prendere prestiti sostenuti da criptovalute per assicurarsi di avere fondi disponibili, evitando di perdere la loro esposizione a specifici asset cripto.

I **prestatori** sono coloro che aiutano a fornire questi prestiti ai mutuatari attraverso le piattaforme **DeFi**, e spesso attraverso piattaforme di finanziamento centralizzato (CeFi).

I prestiti DeFi hanno dimostrato di essere un modo sicuro e facile per gli investitori di **mettere a rendita i propri asset digitali.**

### Come funziona il Crypto Lending & Borrow?

* Tutte le **operazioni** (prestiti, deposito, prelievo, liquidazioni ecc.) sono svolte attraverso **smart contracts**. Ogni dettaglio del prestito è automatizzato e verificato.
* Il prestito DeFi **non richiede la custodia** per eseguire alcuna operazione.
* L'interesse sul reddito è **automaticamente bilanciato** in base alla **domanda** e **offerta** di un determinato asset.
* Non sono richieste **garanzie reali** (documento di reddito o conto bancario) al mutuatario per ottenere il prestito, ma solamente una **garanzia crypto** messa a **collaterale**.
* La **garanzia** messa a collaterale dal mutuatario viene incassata **automaticamente** in caso di impossibilità di ripagare il debito.

### **Come si partecipa?** <a href="#supply-deposito-and-borrow-prestito" id="supply-deposito-and-borrow-prestito"></a>

Se si vuole partecipare a un mercato di prestiti in DeFi, la prima operazione da fare sia per i prestatori che per i mutuatari, è quella di **depositare** le proprie crypto sulla piattaforma.

L’operazione di deposito è definita **supply** ("fornire").

I **prestatori** inizieranno immediatamente a maturare un rendimento percentuale annuo, indicato come “**APY**”.

Il prestatore può in qualunque momento **riscattare** i propri token.

In seguito, se se si vuole prendere un prestito usando come garanzia gli asset appena depositati, si può effettuare l'operazione di **borrow** ("richiedere prestito").

#### **Il rapporto Loan To Value (LTV)** <a href="#il-loan-to-value-ltv" id="il-loan-to-value-ltv"></a>

Il collaterale oltre a fornire garanzia per il prestito **determina** anche l’ammontare della quantità di crypto che sarà **possibile richiedere**.

Il **rapporto** tra il valore a mercato del collaterale e il valore del prestito è chiamato **Loan To Value** (**LTV**).

Il prestito non ha scadenze e può essere estinto in qualunque momento restituendo la stessa quantità di crypto presa a prestito.

#### **Liquidazione** <a href="#liquidazione" id="liquidazione"></a>

Il **rischio** più grande sulle operazioni di Crypto lending & Borrowing è la **liquidazione**.

La liquidazione è un **processo** con cui uno **smart contract**, superata una certa **soglia** di LTV, vende tutto o parte del collaterale per **coprire il debito**, questo avviene quando il valore del prestito supera il valore delle crypto messe a collaterale.

#### **Piattaforme di lending più famose** <a href="#piattaforme-di-lending-piu-famose" id="piattaforme-di-lending-piu-famose"></a>

Tra le piattaforme di prestito più conosciute e utilizzate rientrano [**Aave**](https://aave.com/), [**Maker**](https://makerdao.com/en/) e [**Compound**](https://compound.finance/).
