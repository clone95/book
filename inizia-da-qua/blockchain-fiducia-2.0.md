# ⛓ Blockchain: Fiducia 2.0

### Cosa si intende per Blockchain?

Definizione:

> La **Blockchain** è un sistema di **registrazione** delle informazioni che rende **difficile** o impossibile **modificare**, **hackerare** o **imbrogliare** il sistema.
>
> La **tecnologia** Blockchain funziona tramite una **rete** di computer **interconnessi** che si scambiano le **informazioni**, e si assicurano che siano **corrette**.

Ok, questo è la definizione formale... ma cosa significa nella pratica?

### Il Problema della Fiducia

Per tutta la sua storia, l'uomo ha sempre avuto "problemi" nel fidarsi del prossimo. &#x20;

> Fidarsi è bene, ma non fidarsi è meglio.

Per organizzarsi in grandi gruppi e prosperare, è però necessario doversi fidare _almeno un pò_ degli altri!

Insomma c'è bisogno di **sistemi di fiducia**.

Questi sistemi di fiducia possono assumere le forme più disparate, ad esempio:

* un sistema di voto **democratico** per eleggere rappresentanti o prendere decisioni
* un mercato **aperto** che permette lo scambio sicuro dei beni
* **gruppi** di persone che vogliono unirsi per una causa comune

In tutti questi sistemi, è fondamentale che tutti i **partecipanti** si fidino tra di loro, e siano **d'accordo sui "dati"** del sistema.

Ad esempio, deve essere corretto il numero di voti ottenuti per un candidato o per l'altro, devono essere corretti i prezzi dei beni da scambiare, oppure devono essere chiare le decisioni da prendere.

### Gli enti centrali: la Fiducia 1.0

**Storicamente** questo "problema di fiducia" è stato risolto da **enti centrali** che garantiscono per le due parti.&#x20;

Ad esempio, una banca garantisce a chi presta denaro che potrà riaverlo indietro, Amazon garantisce che l'oggetto che hai comprato ti arriverà a casa, e gli stati garantiscono che le elezioni nazionali siano valide!

Grazie agli enti centrali come gli stati, le banche, o le aziende, l'uomo riesce a "fidarsi" anche di non conosce, ma a un **caro prezzo**: fidarsi dell'intermediario che garantisce la fiducia.&#x20;

Abbiamo visto innumerevoli casi nella storia passata e recente di come spesso questi **enti centrali** **non** siano proprio **affidabili**, e nei peggiori dei casi possano essere **malintenzionati**!&#x20;

{% hint style="info" %}
Curiosità:

**Il primo blocco di Bitcoin**, noto come "blocco Genesi", conteneva un messaggio che citava il titolo del Times di quel giorno:

"The Times 03/Gen/2009 - Il Cancelliere sta per salvare le banche una seconda volta."

Alludeva al sistema bancario **malato** e **speculativo** che ha portato alla crisi mondiale del 2008.


{% endhint %}

### La Blockchain: Fiducia 2.0

Per fare funzionare questi preziosi **sistemi di fiducia**, serve un qualcosa di più **efficace** e **sicuro**.&#x20;

La tecnologia Blockchain è il _candidato ideale_ per farlo!

Grazie alla Blockchain, si possono creare sistemi di "fiducia online" tra persone che non si conoscono e vivono lontanissime tra loro.&#x20;

Rispetto ai sistemi di fiducia tradizionali, questi sistemi sono garantiti dalla del **software** e della **crittografia**, non più del notaio o dell'agenzia di assicurazione.&#x20;

Ed essendo il software **Open Source** (pubblico e aperto a tutti) **ci si può fidare**, dato che **chiunque** può leggere "**le regole**" del sistema di fiducia.&#x20;

{% hint style="info" %}
Nella pratica la tecnologia Blockchain fornisce due importanti garanzie:

* permette di "**mettere d'accordo**" tutti sui **dati del sistema** (il numero di voti, i prezzi dei beni, o le decisioni da prendere)
* garantisce che i **dati** del sistema siano **corretti**, e che **non** siano **modificabili** o **oscurabili**
{% endhint %}

### Come funziona la Blockchain?

La tecnologia Blockchain consiste in una **catena** di "**blocchi dati**" che vengono **validati** da una **serie di computer** sparsi nel mondo, che **non si conoscono** fra di loro.&#x20;

Questi computer sostengono la catena **producendo i dati** al suo interno e facendo da "**garanti**" che i dati siano **corretti**.&#x20;

Si assicurano anche di lavorare per **difendere** i dati!&#x20;

Grazie al loro **sforzo** impediscono ai malintenzionati di modificare o nascondere i dati della catena.  &#x20;

Ci sono **varie tipologie** di tecnologia Blockchain, le quali usano diverse strategie per risolvere il **problema**, ma tutte forniscono la stessa **soluzione**:

{% hint style="info" %}
La Blockchain è un sistema trasparente ed affidabile per "fidarsi" tra sconosciuti, che non passa attraverso un singolo ente centrale, ma che si basa sul software eseguito su tantissimi computer sparsi nel mondo.&#x20;
{% endhint %}

La catena di dati è pubblica e non è controllata da nessuno, e di fatto si comporta come un **gigantesco foglio Excel mondiale**, memorizzato su tutti i computer della rete.&#x20;

Chiunque, tramite un computer, può scaricare questo _database_ per intero, e contribuire alla sua scrittura e difesa.

Chi sceglie di farlo è chiamato "**miner**" (minatore) o "**validator**" (validatore).&#x20;

#### Ma perchè ha senso fare il miner o il validator?

**In cambio** del **lavoro svolto** per la catena, i miners e i validators vengono **ricompensati** con una **moneta** digitale **emessa** dalla catena stessa.

Ad esempio, la **blockchain di Bitcoin** ricompensa nella valuta Bitcoin (BTC), mentre **la blockchain Ethereum** ricompensa nella valuta Ether (ETH).

Con "**cryptocurrency**" (criptovaluta) si intende la **moneta** emessa dalla rete Blockchain o specifica di una applicazione eseguita su di essa.

Questa è spesso fonte di speculazione da parte dei partecipanti del mercato.

### Quali sono le Blockchain più usate?

Dalla nascita di Bitcoin nel 2009 sono nate **tante altre** Blockchain, anche se differiscono scelte tecnologiche e per livello di adozione.

Non esiste una Blockchain "migliore" delle altre, dato che alcune si focalizzano sulla **sicurezza**, altre sulla **facilità di programmazione** e altre ancora sulla **velocità della rete**!

**Le uniche due** però che hanno **dimostrato** di essere **robuste nel tempo** sono Bitcoin ed Ethereum.

****[**Bitcoin**](broken-reference) **** è una rete che permette lo **scambio di denaro** in modo anonimo e sicuro.

****[**Ethereum**](broken-reference) è nato nel 2015 ed è pensato per poter eseguire **interi programmi** sulla Blockchain, permettendo **applicazioni** molto più complesse del semplice scambio di denaro!

Oltre a Bitcoin ed Ethereum esistono però tantissime altre Blockchain, e anche se molte hanno fallito nel tentativo di diventare ampiamente utilizzate, sono comunque degne di nota.&#x20;

Inoltre esistono migliaia di progetti crypto che non sono una vera e propria rete Blockchain, ma vengono costruiti su reti esistenti.&#x20;

Tutte le "altre crypto" oltre a Bitcoin ed Ethereum sono dette [**Altcoins**](../altcoins/il-panorama-altcoin.md) **** ("Alternative Coins").

