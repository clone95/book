# ⛓ Blockchain: Fiducia 2.0

### Cosa si intende per Blockchain?

Definizione:

> La **Blockchain** è un sistema di **registrazione** delle informazioni che rende **difficile** o impossibile **modificare**, **hackerare** o **imbrogliare** il sistema.
>
> La **tecnologia** Blockchain funziona tramite una **rete** di computer **interconnessi** che si scambiano le **informazioni**, e si assicurano che siano **corrette**.

Ok, questo è la definizione formale... ma cosa significa nella pratica?

### Il Problema della Fiducia

Per tutta la sua storia, l'uomo ha sempre avuto "problemi" nel fidarsi del prossimo. &#x20;

> Fidarsi è bene, ma non fidarsi è meglio.

Per organizzarsi in grandi gruppi e prosperare, è però necessario doversi fidare "almeno un pò" degli altri!

Insomma c'è bisogno di "sistemi di fiducia".

Questi sistemi di fiducia possono assumere le forme più disparate, ad esempio:

* un sistema di voto democratico per eleggere rappresentanti o prendere decisioni
* un mercato aperto che permette lo scambio sicuro dei beni
* gruppi di persone che vogliono unirsi per una causa comune

In tutti questi sistemi, è fondamentale che tutti i partecipanti si fidino tra di loro, e siano d'accordo sui "dati" del sistema.

Ad esempio, deve essere corretto il numero di voti ottenuti per un candidato o per l'altro, devono essere corretti i prezzi dei beni da scambiare, oppure devono essere chiare le decisioni da prendere.

### Gli enti centrali: la Fiducia 1.0

Storicamente questo "problema di fiducia" è stato risolto da enti centrali che "garantiscono" per le due parti.&#x20;

Ad esempio, una banca garantisce a chi presta denaro che potrà riaverlo indietro, Amazon garantisce che l'oggetto che hai comprato ti arriverà a casa, e gli stati garantiscono che le elezioni nazionali siano valide!

Grazie agli enti centrali come gli stati, le banche, o le aziende, l'uomo riesce a "fidarsi" anche di non conosce, ma a un caro prezzo: fidarsi dell'intermediario che garantisce la fiducia.&#x20;

Abbiamo visto innumerevoli casi nella storia passata e recente di come spesso questi enti centrali non siano proprio affidabili, e nei peggiori dei casi possano essere malintenzionati!&#x20;

{% hint style="info" %}
Curiosità:

Il primo blocco di Bitcoin, noto come "blocco Genesi", conteneva un messaggio che citava il titolo del Times di quel giorno:

"The Times 03/Gen/2009 Chancellor on brink of second bailout for banks."

Alludeva al sistema bancario malato e speculativo che ha portato alla crisi mondiale del 2008.


{% endhint %}

### La Blockchain: Fiducia 2.0

Per fare funzionare questi preziosi sistemi di fiducia, serve un qualcosa di più efficace e sicuro.&#x20;

La tecnologia Blockchain è il candidato ideale per farlo!

Grazie alla Blockchain, si possono creare sistemi di "fiducia online" tra persone che non si conoscono e vivono lontanissime tra loro.&#x20;

In particolare, la Blockchain fornisce "gli strumenti" per costruire i sistemi di fiducia.

Rispetto a quelli tradizionali, questi sistemi sono garantiti da una tecnologia (la Blockchain) e non da uno o più umani.&#x20;

In questo caso ci si fida del software, non più del notaio o dell'agenzia di assicurazione.&#x20;

Ed essendo il software Open Source (pubblico e aperto a tutti) ci si può fidare, dato che chiunque può leggere "le regole" del sistema.&#x20;

Nella pratica la tecnologia Blockchain fornisce due importanti strumenti:

* permette di "mettere d'accordo" tutti sui dati del sistema (il numero di voti, i prezzi dei beni, o le decisioni da prendere)
* garantisce che i dati del sistema siano corretti, e che non siano modificabili o oscurabili

### Come funziona?

La tecnologia Blockchain consiste in una catena di "blocchi dati" che vengono validati da una serie di computer sparsi nel mondo, che non si conoscono fra di loro.&#x20;

Questi computer sostengono la catena producendo i dati al suo interno e facendo da "garanti" che i dati siano corretti.&#x20;

Si assicurano anche di lavorare per "difendere" i dati!&#x20;

Grazie al loro "sforzo" impediscono ai malintenzionati di modificare o nascondere i dati della catena.  &#x20;

Ci sono varie tipologie di tecnologia Blockchain, le quali usano diverse strategie per risolvere il problema, ma tutte forniscono la stessa soluzione:

Un sistema trasparente ed affidabile per "fidarsi" tra sconosciuti, che non passa attraverso un singolo ente centrale, ma che si basa sul software eseguito su tantissimi computer sparsi nel mondo.&#x20;

La catena di dati è pubblica e controllabile da chiunque, e di fatto si comporta come un gigantesco foglio excel mondiale, memorizzato su tutti i computer della rete.&#x20;

Chiunque, tramite un computer, può scaricare questo foglio per intero, e contribuire alla sua scrittura e difesa.

Chi sceglie di farlo è chiamato "miner" (minatore).&#x20;

I minatori sono detti così perchè in cambio del lavoro svolto per la catena, vengono ricompensati con una moneta digitale emessa dalla catena stessa.

Ad esempio, la blockchain di Bitcoin ricompensa nella valuta Bitcoin (BTC), mentre la blockchain Ethereum ricompensa nella valuta Ether (ETH).

Con "cryptocurrency" (criptovaluta) si intende la moneta emessa dalla rete Blockchain o specifica di una applicazione eseguita su di essa, ed è spesso fonte di speculazione da parte dei partecipanti del mercato.

### Quali sono le Blockchain più usate?

Esistono però moltissime Blockchain, anche se differiscono scelte tecnologiche e per livello di adozione.

Non esiste una Blockchain "migliore" delle altre, dato che alcune si focalizzano sulla sicurezza, altre sulla facilità di programmazione e altre ancora sulla velocità della rete!

Le uniche due però che hanno dimostrato di essere robuste nel tempo sono Bitcoin ed Ethereum.

Bitcoin è una rete che permette lo scambio di denaro in modo anonimo e sicuro, mentre Ethereum è pensato per poter eseguire interi programmi sulla Blockchain, permettendo applicazioni molto più complesse del semplice scambio di denaro!

Per approfondire Bitcoin ed Ethereum vedi le sezioni dedicate:

{% content-ref url="broken-reference" %}
[Broken link](broken-reference)
{% endcontent-ref %}

{% content-ref url="broken-reference" %}
[Broken link](broken-reference)
{% endcontent-ref %}

###
